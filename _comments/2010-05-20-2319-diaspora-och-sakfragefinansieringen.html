---
post_id: /diaspora-och-sakfragefinansieringen.html
date: 2010-05-20 23:19
return_url: '2010-05-14-diaspora-och-sakfragefinansieringen.html'
name: 'Per Herngren'
email: 'perh.ickevald.net@gmail.com'
comment: '<p>Monki: Det är en miss att vara bortrest på karnevalen. Boka alltid sista helgen i maj för karnevalen i Hammarkullen!</p><p>--Här är lite om kropp och information som inte är något svar på vad ni andra skrivit utan bara fri kontemplation --</p><p>Kroppen använder väl information som budbärare. "Aj, jag slog mig på armbågen." Denna mening är en översättning av samma information från kroppen. Sedan lämnas informations-formen och man blir irriterad eller ledsen. Värken blir mer obestämd, inte informativ. Ifall kroppen fortsätter med information så blir det svårt att tänka på något annat. Man blir fixerad vid en speciell punkt på kroppen. När en kroppsdel fortsätter att informera så stör den oss.</p><p>Information i kroppen kan också bli ghosts, man känner av sensationer eller kroppsdelar som inte längre finns.</p><p>Kroppens information behöver vara tillfällig så den kan stoppas undan, annars fastnar kroppen i loopar, som när värk genererar värk.</p><p>Smekning och beröring har inte formen av information, precis som dikten inte har formen av information.</p><p>Man kan dock analytiskt lämna en genre (smekning eller dikt) och vaska fram information ur en smekning eller ur en dikt. Men då förlorar man det som är smekning eller poesi.</p><p>Det är lite det Heidegger menar med att hamrande, målande, cyklande kräver att man blir omedveten om vad man gör. Blir man medveten fungerar det inte längre. Försök dansa och titta vad fötterna gör samtidigt så blir det tydligt att informationen från fötterna gör dansen omöjlig.</p><p>(En sann historia från min salsa värld: Jag sa åt en som hade svårt att komma in i salsa-takten att ifall hon tittade en gång till på sina fötter fick hon bjuda mig på dricka från baren. Hon förlorade två omgångar innan hon lärde sig undvika information från fötterna.)</p><p>Medvetande och information behövs när dikten, det sensuella, dansen, berättelsen, smekningen inte riktigt fungerar. "Du håller hammaren snett." Kroppen behöver sedan återigen av-medvetandegöra, av-informera, sig.</p><p>Tja, jag bara öste på. Inte mycket systematik i mina funderingar ikväll inte.</p>'

---
