---
post_id: /diaspora-och-sakfragefinansieringen.html
date: 2010-05-16 14:30
return_url: '2010-05-14-diaspora-och-sakfragefinansieringen.html'
name: 'Per Herngren'
email: 'perh.ickevald.net@gmail.com'
comment: '<p>Christopher och Blay: "Hur _flyttar_ man kunskap? Rent materiellt, från en kropp till en annan."</p><p>Ickevåldsrörelsen, som jag är aktiv i, har sedan Gandhis tid lanserat flera brytningar med opinionsbildning, upplysning, och andra former av informations- och överförings-perspektiv på kunskap.</p><p>Kunskap handlar mer om träning än överföring. Det hjälpte mig när jag en gång i tiden började läsa akademiskt. Jag försöker att inte komma ihåg det jag läser, istället ser jag läsandet som träning. Jag övar och prövar teorier, beskrivningar, under tiden jag läser; på exempel i texten eller på helt andra sammanhang. Ungefär som att öva musik för att nöta in en stil eller rytm utan att lära sig låten utantill.</p><p>Tänk vilken skola och vilket universitet vi skulle fått om man såg historia, samhällsvetenskap, genusvetenskap, som övningsämnen istället för inlärning (överföringspedagogik).</p><p>Intressant är att det mest kroppsliga och det mest andliga i grundskola och gymnasium ses som övningsämnen: gymnastik och matte.Men de andra ämnena har åtminstone tidigare fastnat i överföring och inlärning.</p><p>Om ickevåldsrörelsen tänker träning istället för opinion, information eller upplysning, så skulle man väl kunna se resonans som närliggande begrepp fast vidare. Och då mer användbart på järn, molekyler, trä, maktcentra, storföretags samverkan med varandra. Eller finns det intressantare ''översättnings''-begrepp?</p><p>Vardagsspråket har faktiskt lite av dessa tankar i skillnaden mellan att kunna och att veta. Min kompis vet ''allt'' om italiensk fotboll, men han kan inte spela italiensk fotboll.</p>'

---
