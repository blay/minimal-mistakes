---
post_id: /det-missionerande-kopimistfrbundet.html
date: 2012-01-17 20:41
return_url: '2012-01-04-det-missionerande-kopimistfrbundet.html'
name: 'Per Herngren'
email: 'perhickevaldnet@gmail.com'
comment: '<p>Intressant reflektion Magnus och alla!</p><p>Magnus: "snarare innebär självorganisering att en organisering sker som följd av en intern dynamik istället för att form påförs utifrån 2. Den processen består av bildandet och splittrandet av serier av organisationsformer snarare än att vara anti-organisation."</p><p>Jag funderar om det kan vara så att all kopiering är kopiering av organisation och organiserande. Organisation förstådd som att producera skillnad (Luhmann), inte som helhet.</p><p>När kopimistsamfundet utropar information som heligt så förandligas religionen. Andlighet är inte religion utan snarare magi. Magi är instrumentellt och individuellt medan religion skapar gemenskap: tempel, kyrkor (Durkheim). Alltså organiserande. Kopiering av organisation är inkarnation. Organisation och dess inkarnationer värjer sig mot information (Heideggers hammaranalys).</p><p>Luther definierade gud som det man har tillit till. Tro och tillit är samma begrepp i religioner. (Tro har alltså inget att göra med den moderna uppdelningen tro och vetande). De stora gudarna idag är lönearbete, egna-hem och egendom. Det är dem människor sätter sin livs-tillit till, sin tro på. Kopimismen är en direkt brytning med egendomen som gud. Vi har alltså uteslutande religioner kopimism gentemot ägande.</p>'

---
