---
post_id: /accelerationism-blev-realtidspadda
date: 2010-09-25 07:48
return_url: '2010-09-20-accelerationism-blev-realtidspadda.html'
name: 'Marcus'
email: 'marcus.deleuzian@gmail.com'
comment: '<p>Ingemar skriver att för Whitehead "är perception och påverkan öht istortsett samma sak". Här finns en tydlig skillnad mot mer renodlad ooo: Harman menar att perception och många andra relationer inte ska förväxlas med påverkansrelationer, med kausala relationer, och att verkligt kausala relationer faktiskt är anmärkningsvärt sällsynta (de sker hela tiden i ofantliga mängder, men med tanke på mängden objekt som trängs med varandra i universum så är de <em>relativt sett</em> sällsynta). Jag har tidigare varit inne på att konsekvensen av ooo är att vi tvingas skärpa vår förståelse för relationer, snarare än vår förståelse av objekt...</p><p>Men till hackingen, för den är intressant i sammanhanget. Att hacka är att med uppriktig nyfikenhet närma sig objekt som de ÄR, inte <em>vad de är en del av</em> eller <em>vad de (för tillfället ) gör</em> (det sistnämnda är en vanlig missuppfattning, att objekt <em>är</em> vad de <em>gör</em> - vad de gör är ju bara en sida som de visar upp för oss; förväxlingen av vad något gör med vad det är (även DeLandas förväxling av capacities med properties) är fast i korrelationismen), och undersöka VAD MER de kan göra. Att det är möjligt att hacka nätet med enkla och energisnåla medel, att man inte behöver gräva nya diken och lägga nya kablar, kommer sig av att alla objekt just alltid är mer än vad deras tillfälliga sammanhang utnyttjar dem till.</p>'

---
