2010-01-25-0647-re-lazzaratos-puissances-de-l-invention.html
post_id: /re-lazzaratos-puissances-de-l-invention.html
date: 2010-01-25 06:47
return_url: '2010-01-21-re-lazzaratos-puissances-de-l-invention.html'
name: 'Per Herngren'
email: 'herngrenper@gmail.com'
comment: '<p>Jag läser Tardes kedjor av imitationer/innovationer materialistiskt i den meningen att de inte är överföringar av idéer utan av handlingar. Tidsriktningen vänds dessutom åt andra hållet än 'överföring'. Från framtiden bakåt i tiden: Handlingar imiterar andra, tidigare, handlingar och skapar något nytt. Handling för Tarde är ett vitt begrepp eftersom han inkluderar bakterier, växter, djur i sina samhällsteorier.</p><p>Den traditionella bilden av samhällen som synonymt med nationen eller nationalstaten dyker ibland upp (av misstag?) här och var hos Tarde. Nationalstaten kan givetvis aldrig vara samhällen.</p><p>Men det intressanta med Tarde är att vi hos honom får ett mångfaldigande av samhällen. Familjen bildar samhällen. Kvarteret bildar samhällen. Materia, djur bildar samhällen.</p><p>"Samhället" finns inte, men samhällen finns. Containerföreställningen om 'samhället' antingen som totalitet eller som nationalstat döljer myllret av samhällen vi rör oss i.</p><p>Ifall avdelningar på företag bildar samhällen genom torg (fikarum, korridor, pulser och rytmer) blir den politiska kampen för demokrati, rättvisa, rättigheter, delaktighet, utspridd till mängder av olika samhällen. Det vore dumt att reducera politik till kommun och stat. Där utövas bara en bråkdel av all politik. Den traditionella partipolitiska kampen riskerar att retirera in i ett litet hörn av det myller av samhällen som berör oss.</p>'

