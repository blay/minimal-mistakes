2008-01-16-2044-tillbaka-till-fildelningsdebatten.html
post_id: /tillbaka-till-fildelningsdebatten.html
date: 2008-01-16 20:44
return_url: '2008-01-11-tillbaka-till-fildelningsdebatten.html'
name: 'Jesper'
email: 'jesperburman@hotmail.com'
comment: '<p>Hela fildelningsdebatten är absurd. Hur kan det plötsligt var ok att kopiera andras intellektuella verk och tycka att upphovsmannen inte skall ha rätt till ersättning. Om upphovsmannen inte velat ha betalt för sitt arbete hade personen mycket enkelt kunna välja själv att skänka bort det. Eftersom det i de flesta fall inte är så med musik och film, vilket ju framförallt berörs av fildelningen, har de flesta upphovsmännen ansett att verket inte är gratis. Det finns ingen allmän förfoganderätt till intellektuella verk, inte ens om du köpt det, du har bara den rätt du har betalat för. Precis som radiostationer får betala för att du ska få höra musik i etern.</p><p>Att det är enkelt för fildelare att stjäla eller dela ut musik och film gör ju inte brottet mindre allvarligt. Ha lite anständighet och betala för det du nyttjar. Att köpa en låt på t.ex. iTunes kostar 9 kr, min  åsikt är att det är billigt för att få lyssna på en låt hur många ggr jag vill. Vill du inte betala så gå till biblioteket eller lyssna på radio. Eftersom det här är ett problem för dig antar jag att du själv lyssnar på musik och/eller ser på film. Det borde ju då vara till glädje för dig och vill du fortsätta med det måste ju de som jobbar med det få betalt. De flesta har nog inte lust att göra filmer och musik helt ideellt. Därför måste upphovsmannen få bestämma över hur verket ska få förfogas då det är hans intellektuella egendom.</p><p>Skyddet ges på ett bra sätt idag. Problemet är inte i första hand en dålig lag eller upphovsmän utan snåla olagliga fildelare och nedladdare som, bara för att det idag med ny teknik är lätt att stjäla upphovsrättsliga verk, anser sig ha rätt att göra det. Det är ju t.ex. inte alls samma diskussion om varför man inte får kopiera böcker och dela ut även om problemet finns där också.</p><p>Din argumentation i 10:e stycket är en klar missuppfattning om hur upphovsrätten fungerar och vad du behöver betala för. Din övriga argumentation är djupt orättvis mot artister och andra inom musik- och filmbranschen som jag inte tror skulle kunna hävdas inom någon annan bransch. Att det inte skull vara en utebliven intäkt om någon kopierar och ger till en annan bara för att det redan finns så mycket musik hoppas jag var en tankevurpa. Säg till en arbetare att hon inte ska få fullt betalt för sitt jobb för andra har stulit en del av hennes lön. Och det gör ju ändå inget för det finns ändå så många arbetare.</p><p>Sedan kan man ha andra åsikter om musik- och filmbranschen. Att artister inte får skäligt betalt, dåliga kontrakt m.m. men det är en annan sak.</p><p>Upphovsrätten har som syfte att skydda intellektuell egendom. Värna om den så det inte blir ett kulturellt fattigare samhälle.</p><p>/Jesper</p>'

