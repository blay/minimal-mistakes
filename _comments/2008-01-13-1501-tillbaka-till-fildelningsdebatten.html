---
post_id: /tillbaka-till-fildelningsdebatten.html
date: 2008-01-13 15:01
return_url: '2008-01-11-tillbaka-till-fildelningsdebatten.html'
name: 'jorgenl'
email: 'jlindell2@gmail.com'
comment: '<p>Claes: Såhär kan man väl säga då:</p><p>Dagens upphovsmän, i den mån man vill kategorisera folk i upphovsmän och icke upphovsmän, är inte per definition de som ska bestämma om den framtida upphovsrätten. Vilket kriterium man nu ska använda för att bestämma vem som representerar upphovsmännen, eftersom vi alla som på ett eller annat sätt skapar verk är upphovsmän....</p><p>Nåväl, om man nu menar de professionella upphovsmännen som idag får betalt för sina verk, så är de ju inte med nödvändighet representativa för framtidens upphovsmän, som kommer att verka under en reformerad upphovsrättslagstiftning.</p><p>Därför bör enligt min mening dagens professionella upphovsmän inte ha mer att säga till om i frågan om den framtida upphovsrätten än alla andra medborgare. Naturligtvis ska de få yttra sig, men det är inte de som "har framtiden i sin hand" och kan bestämma om hur den framtida tekniska utvecklingen eller lagstiftningen ser ut.</p><p>Upphovsrätten är till sin natur en konstruktion som staten har tagit till för att uppmuntra skapandet i en viss samhällelig och teknologisk utvecklingsfas.</p><p>Om resten av samhället ser att det ger orimliga konsekvenser att behålla den konstruktionen, så får faktiskt den minoritet som de professionella upphovsmännen utgör anpassa sig till detta.</p><p>Det kanske helt enkelt är så att den nuvarande konstruktionen bara kan fungera under en period då det är rimligt enkelt men kräver stora investeringar att mångfaldiga verk. Dvs. från Gutenberg fram till Internet.</p><p>Att upprätthålla den gamla lagstiftningen med förbudet att kopiera verk i privat kommunikation skulle innebära att staten måste övervaka all privat kommunikation, och resten av samhället kanske inte tycker att det är ett pris som är värt att betala för att skydda det gamla distributionsmonopolet.</p><p>Att många professionella upphovsmän kanske tycker det är isåfall inte så förvånande, eftersom de har ekonomiska intressen i det, men det är inte skäl nog att ge upp rätten till privat kommunikation över nätet.</p>'

---
