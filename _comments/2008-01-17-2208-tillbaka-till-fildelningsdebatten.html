2008-01-17-2208-tillbaka-till-fildelningsdebatten.html
post_id: /tillbaka-till-fildelningsdebatten.html
date: 2008-01-17 22:08
return_url: '2008-01-11-tillbaka-till-fildelningsdebatten.html'
name: 'Jesper'
email: 'jesperburman@hotmail.com'
comment: '<p>Som sagt, fildelningsdebatten är absurd. Utan upphovsrätten skulle det knappast finnas någon musik att fylla din iPod med. Om någon vill ha betalt för sin musik så är det inte ok att dela ut den till andra. Så länge inget sådant medgivande finns från upphovsrättsmannen så är det stöld. Då är det ingen skillnad på dig och andra tjyvar. Det spelar ingen roll att du slår knut på dig själv i din argumentation för du har ingen rätt att förfoga över andras egendom efter behag.</p><p>Det är egentligen ingen skillnad på intellektuell egendom och fysisk egendom i fråga om ägarens rättigheter. Problemet är att intellektuell egendom, framförallt musik och film på digitalt media, är lätt att masskopiera och sprida. Just därför behöver den ett starkt skydd av lagen.</p><p>Musiken finns inte tillgänglig gratis bara för att den finns på Piratebay, den finns där tillgänglig olagligt, därför är det en utebliven intäkt. Det borde inte vara svårt att förstå. Vad får du det ifrån att musik och film via fildelning är gratis. Hur mycket musik och film finns på  Piratebay med medgivande av upphovsrättsinnehavaren?</p><p>Vad som är märkligt är att jag inte tror du fullföljer ditt iPod-resonemang när du går och handlar på Ica. Jag tror inte du fyller en hel vagn med mat som du inte betalar för bara för att du inte har råd. Jag tror du skulle misstycka ifall någon tog din iPod bara för att han inte har råd. Men på grund av din snålhet och egennytta tycker du att det är ok att stjäla musik. Jag kan nämligen inte se något djupare motiv i ditt resonemang. Eller vill ni införa planekonomi inom kulturen?</p><p>Du hänger upp dig på distributionen men ser inte alla andra kostnader som ligger bakom en produktion. Distributionskostnaden är c:a 3% av den totala kostnaden för en CD enligt IFPI. Den kostnadsbesparingen är därmed redan tagen om du köper musik via nätet. Internet är en fantastisk möjlighet för en artist att nå ut till en publik, gammal som ny, men låt honom själv få bestämma över sin musik och om han vill dela ut den gratis eller ta betalt.</p><p>Ditt sista stycke visar bara vilket stort hål det finns i ditt resonemang. Att sälja sin musik är att få betalt för sitt skapande! Detta skiljer sig inte från övrigt skapande av t.ex. en Volvo eller datorn du skriver på. Det är bara produkten som skiljer sig åt och ditt synsätt.</p><p>Du kan aldrig försvara olaglig fildelning då det är stöld och Piratebay kan väl närmast jämföras med häleriverksamhet. Det är också en inkomstbringande verksamhet i form av annonsintäkter. Tyvärr blir troligtvis konsekvensen att ni förstör för alla andra och försvårar att lagligen köpa och inneha musik och film. Gör något konstruktivt istället för att stjäla.</p><p>Men framförallt skulle jag önska att ni hade respekt för andras rättigheter såsom andra respekterar era. Tänk ett steg längre än till er egennytta. Så länge ni fildelar olagligt är ni inget annat än simpla tjyvar för ni har ingen rättighet att göra det. Fildela det ni lagligen får fildela men respektera att de flesta vill ha betalt för sitt arbete. Det är deras levebröd så stjäl inte deras inkomster. Inget betalt - ingen kultur. Såvida inte ni ska finansiera den och dela ut gratis</p>'

