---
post_id: /om-kritik-mot-web-20
date: 2009-08-10 12:13
return_url: '2009-08-09-om-kritik-mot-web-20.html'
name: 'Marcus'
email: 'marcus.deleuzian@gmail.com'
comment: '<p>Lite korta instick i anslutning till din finfina analys:</p><p>Ang analysen som distanserad resp passionerad: Det är också en ontologisk poäng att "fenomenen" alltid är här och nu (<em>haecceitas</em>), att de bara kan analyseras genom den verkliga upplevelse de konstruerar i mötet med den som försöker analysera - att mäta är att delta! Att upprätthålla en analytisk distans däremot, är alltid blott en övning i representationellt tänkande.</p><p>Ang konfliktfrihet i sociala nätverk: Jag tycker att Deleuzes ontologi passar så bra för analyser av den här typen av fenomen just för att den bryter med Marx och moderniteten på just den här punkten - <em>konflikt</em> är inte den metafysiska grunden för produktion, det som driver världen framåt; <em>skillnaden i sig</em> är denna metafysiska grund. Skillnad är inte en negativitet, ett icke-A som bara existerar i opposition till A...</p><p>Därför fruktar vi inga totaliteter, och behöver inte ställa oss i konflikt med Apparaten. Vi kan ge oss in i den, använda den i våra egna lokala syften, koppla ihop den och om den på oväntade vis, och på så vis försätta den i självsvängning med en ickemolär rytm, mer eller mindre destabiliserande.</p><p>Det är en nyckel, tror jag, till det non-moderna tänkandet på politisk aktion: Förneka konflikten! Repetera skillnad!</p>'

---
