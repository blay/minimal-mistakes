---
post_id: /ett-ackompanjemang-till-good-old
date: 2008-04-14 20:49
return_url: '2008-04-10-ett-ackompanjemang-till-good-old.html'
name: 'david tibblin'
email: 'davidtibblin@gmail.com'
comment: '<p>Ur ett ekonomhistoriskt perspektiv är processen du beskriver ett typexempel på Schumpeteriansk kreativ förstörelse. Innovationer omformulerar existerande strukturer och entreprenören är aktören som lyckas anpassa sig efter den kreativa förstörelsen, skapa efterfrågan på marknaden och tjäna pengar.</p><p>Men går vi istället till den nu så populära nya institutionella teorin närmar vi oss ett annat intressant spår nämligen förändringar i formella regler (lagar) och informella restriktioner (konventioner, beteendenormer). Om kostnaden för att fastställa regelbrott är stora kommer brott mot regeln inte bestraffas och därmed kommer regeln inte att följas. Regler är nödvändiga för att minska transaktionskostnader och därmed göra effektivt ekonomiskt utbyte möjligt. Hur som helst - de organisationer som lyckas anpassa sig efter eller skapas ur existerande uppstättning regler kommer även inom den nya institutionella teorin spela rollen som Schumpeters entreprenörer.</p><p>Schumpeter förespråkar innovationer som nyckel till ekonomisk förändring medan en mer institutionellt inriktad teoretiker som Douglass North ser förändringar i regler som primär faktor och innovationer som en bieffekt. Det är egentligen ointressant att resonera om vilket som kommer först eftersom det är ett samspel i en process, vad som är intressant är att det handlar om ständigt pågående förändringar inom alla ekonomiska fält som pågått så länge handel förekommit. Också ett så grundläggande privilegie som äganderätt har ständigt omformulerats efter rådande restriktioner.</p><p>Jag tycker den ekonomhistoriska ingången är intressant att ha med sig. Även om tillgängliga teorier inte är anpassade för den digitala marknaden kan de ge perspektiv på den situation som uppstått ur ett längre perspektiv.</p>'

---
