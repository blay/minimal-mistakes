---
post_id: /ljud-soker-hem
date: 2010-03-15 10:14
return_url: '2010-03-15-ljud-soker-hem.html'
name: 'Marcus'
email: 'marcus.deleuzian@gmail.com'
comment: '<p>Ah, spännande! Lite ooo-riff:</p><p>Jag kan inte riktigt se arbetandet med en enda ljudfil som ett utsuddande av gränser mellan ljudobjekt, utan det mycket konkreta upprättandet av ett nytt ljudobjekt (en ny irreducibel sammansättning). Det är ju vad som sker när musik äger rum också - hur sequencer-skapad den än är: När musiken aktualiseras i en postdigital situation uppstår flera nya objekt. Stimuli, vibrerande krafter mellan molekyler i olika medier, sprids och översätts till olika, unika och oberoende musikobjekt inne i lyssnarnas huvuden.</p><p>Den organisation av synapser som jag "hör" kan ju inte på något vis reduceras till ljudvågen, eller den digitala informationen på hårddisken, eller synapsorganisationen i Burials hjärna. Ömsom är det fortplantandet av stimuli eller information genom objekt - vars konstitution inte förändras - ömsom stimulerar det processer som bryter upp eller sätter samman objekt. Och min ontologi hävdar att det är fullt teoretiskt möjligt att i varje enskilt fall se vad som är vad...</p><p>När kvantpartikeln mäts och låses vid en av sina superpositioner så uppstår ett nytt objekt, det emergerar ur en konstituerande relation mellan kvantpartikeln och det som registrerar den. En molekyl hänger ju samman (de facto) trots att en enskild elektron i varje givet ögonblick lika gärna kan existera här som i evigheten (eftersom en kemisk bindning faller isär mycket långsammare än partikeln hoppar mellan superpositioner - ett klart "bevis" för emergens på distinkta nivåer, tycker jag).</p>'

---
