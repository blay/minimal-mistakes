---
post_id: /diaspora-och-sakfragefinansieringen.html
date: 2010-05-20 10:01
return_url: '2010-05-14-diaspora-och-sakfragefinansieringen.html'
name: 'Per Herngren'
email: 'perh.ickevald.net@gmail.com'
comment: '<p>Jo, Victor, den här dialogen har verkligen varit byggande för mig! Och jag blir verkligen inspirerad när folk hakar på och bygger vidare på varandras funderingar. Annars blir det som att skrika för sig själv i informations-överflödet. Tack Blay för att du satte igång detta!</p><p>Här är en liten detalj man kunde fundera vidare på:<br>Victor: "kan så att säga materialisera en viss bit information": Jag undrar om vi inte skulle kunna se information som en viss typ av materialisering.</p><p>Det finns ickereducerbara, kvalitativa skillnader mellan information och färdigheter, information och dikter, information och berättelser. Precis som det finns kvalitativa skillnader mellan hus och tegelsten.</p><p>Det är möjligt att hitta information i en träning (Ex: "Vi börjar kl 10:00 med första övningen.") Och i en berättelse (Ex Tomten bodde i det gröna uthuset.) Men det innebär inte att träning eller berättelser består av information. Information är främst en genre, ett sätt att organisera - helst då till arkiv eller scheman etc, snarare än till medvetandet.</p><p>Men vi fastnar lätt i informations-genren, organisationssättet information, istället för att göra ett kvalitativt hopp över till andra sätt att handla och leva: berättelser, repetera eller repa (som med musik), färdigheter, traditioner, karneval, byggande ...</p><p>Det här är bara ett försök att värja sig från förståelsen av information som andlig och träning som materiell, vilket jag självklart förstår att du Victor inte syftar till.</p>'

---
