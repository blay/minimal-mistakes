---
post_id: /diaspora-och-sakfragefinansieringen
date: 2010-05-17 12:14
return_url: '2010-05-14-diaspora-och-sakfragefinansieringen.html'
name: 'Per Herngren'
email: 'herngrenper@gmail.com'
comment: '<p>Det är verkligen bra att se bloggar som träning och praktiserande snarare än informationsöverföring, tack för det! Information som råmaterial är genialiskt, tack även där!</p><p>Kan vi inte tänka oss överföring av information till arkiv, inte till medvetande eller folk? Information är något vi behöver få bort. Det stör tänkandet och byggandet. Det är som att i verkstaden bära omkring på alla verktyg och råmaterial samtidigt, inget skulle då bli byggt.</p><p>Vi behöver en spik och hammare nu kanske, sedan hämtar vi en färgpensel och en färgburk.<br>Information ska inte ses som verktyg utan som råmaterialet här, spik och färg.</p><p>Ibland behöver vi ha tillgång till information och då ska det finnas där lättillgängligt. Vi behöver slippa ha infon i huvudet, filtrera bort den, arkivera den så vi istället kan ägna oss åt att berätta, samtala och organisera.</p><p>Jag tror det finns en poäng att skapa en sorts motsatställning här mellan info och berättande, samtalande, läsande. Även om information används även i dessa sammanhang. Information har setts som en linjär kausalitet till förändring (pedagogisk, politisk). Ifall vi vänder på linjens riktning och gör information tillgängligt för olika saker, då blir information bara en beståndsdel i komplexiteterna kring politisk förändring och pedagogisk/akademisk utbildning. Det hamnar inte i linjaritetföreställningen: xx skapar politisk förändring/personlig bildning.</p>'

---
