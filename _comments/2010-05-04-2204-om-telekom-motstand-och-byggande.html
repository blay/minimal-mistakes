---
post_id: /om-telekom-motstand-och-byggande
date: 2010-05-04 22:04
return_url: '2009-05-06-om-telekom-motstand-och-byggande.html'
name: 'Stefan Larsson'
email: 'stefan.larsson@soclaw.lu.se'
comment: '<p>Jävligt intressant fråga om olika typer av kodad nätsamvaro, eller vad man ska kalla det – förutsättningar, i ett mer allmänt ord – formar olika typer av identiteter eller aktiviteter utanför just den typen av kommunikationsform. Skulle dessutom vara intressant rent metodologiskt för samhällsvetenskapen att behöva omformulera några av sina hundraåriga metodregler och ge sig ut i det förändrade kommunikationslandskapet.</p><p>"Intresant vore också att analysera olika verktygs skapande av olika slags identiteter. Är t.ex. twitter mer anpassat till ren moståndsidentitet med sitt snabba spridande av uppmaningar. ... Hur är det med wikis, irc, seminarier, telefoner."</p><p>TPBfallet gick såklart åt skogen för de åtalade och de med sympatier för grabbarna bakom sajten, men inte för de mer principiellt viktiga frågorna kring internetpolitik och nätaktivism. Snarare tvärtom, fallet drog mycket uppmärksamhet till sig, spelade troligen in i EU-parlamentsvalet, och har fått fler forskare, tänkare, politiker att fundera på rättens roll i det digitaliserade samhället, huruvida vi befinner oss i en typ av brytningstid eller ej, vad digitaliseringen innebär för utmaning för av hävd etablerade strukturer. Kungliga biblioteket släpper exempelvis en antologi i september (med Pelle Snickars och Jonas Andersson som reds.) som nu har arbetsnamnet ”efter pirate bay”, där jag vet att rättsfallet sporrat en hel del vridande och vändande på intressanta frågor hos flera av författarna. Så fallet har varit någon typ av katalysator för många viktiga frågor, tror jag.</p>'

---
