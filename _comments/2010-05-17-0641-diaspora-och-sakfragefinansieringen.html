2010-05-17-0641-diaspora-och-sakfragefinansieringen.html
post_id: /diaspora-och-sakfragefinansieringen.html
date: 2010-05-17 06:41
return_url: '2010-05-14-diaspora-och-sakfragefinansieringen.html'
name: 'Per Herngren'
email: 'perh.ickevald.net@gmail.com'
comment: '<p>Kul, vi bygger. Eller jag menar vi tränar oss på att bygga genom att bygga.</p><p>Ifall man ser förändring av samhällen mycket som en träningsfråga snarare än information, upplysning eller opinion, så blir det (telecomix eller motstånds) manualer, kurser och testande/användande som blir de viktiga verktygen för förändring.</p><p>Vi hade en intressant diskussion här i Hammarkullen för någon vecka sedan om skillnaden mellan föredrag och ickevåldskurser. På föredrag tränar man sig i att sitta tyst, på rader i panoptikon-sättning. Jag hade aldrig lärt mig salsa ifall kurserna hade byggt på föredrag. Och jag hade aldrig lärt mig motstånd eller mötestekniker på föredrag.</p><p>I USA finns begreppet semniar junkie, föredrag kan bli en drog där man får kickar vilka man blir beroende av. "Ja, just så är det."</p><p>Inom ickevåldsrörelsen har vi experimenterat med (långa eller korta) inledningar till smågruppsdiskussioner istället för rena föredrag. Ibland varvar vi istället mellan föredrag och bikupor: 2-5 personer kvar på plats i bänkarna, 20 min föredrag 20 min bikupor 20 min föredrag ...</p><p>Tanken är att samtalet, konspirerandet kan stärkas genom att avbrytas (Ricoeur). Dialogen kan genom att avbrytas av teater, musik, föredrag, högläsning stärkas.</p><p>Föredragsformen utvecklas dock lätt till en ersättning till samtal och dialog där alla har möjlighet att delta i byggandet.Den tystar och producerar publik istället för att stärka samtalet.</p><p>Viktigt här är att storgruppsdiskussioner ser vi som ytterligare ett verktyg att tysta folk eller att stoppa konspirerandet. I en storgruppsdiskussion tar en självutvald panel över och gör majoriteten till åhörare. Av komplexitetsskäl måste de flesta hålla tyst eller ignoreras i storgrupper. Antalet möjliga relationer, konflikter, missförstånd som behöver hanteras i en grupp: n(n-1)/2 (5 personer=10, 7=21, 9=36)</p><p>Tja, varför tar jag upp det här? Jo, föredrag brukar legitimeras med just föreställningen om överföring av kunskap och information.</p>'

