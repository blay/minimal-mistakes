---
layout: page
title: Anteckningar från Mistra Urban Futures seminarium om Medborgardialoger
image:
 feature: citizen_narrow.jpg
---

<section id="table-of-contents" class="toc">
  <header>
    <h3>Overview</h3>
  </header>
<div id="drawer" markdown="1">
*  Auto generated table of contents
{:toc}
</div>
</section><!-- /#table-of-contents -->

# Nazem Tahvilzadeh

SKL lanserade sitt ramverk kring medborgardialog 2010 och det var mycket stor optimism om att staden skulle bli mer tillgänglig och demokratisk. Men har medborgardialogen gjort politiken och stadsbyggnaden mer rättvis? Forskningen är tvetydig.

### Positiva böcker:

- Fainstein, S. S. (2010). The Just City. Ithaca, NY: Cornell University Press.
- Healey, P. (2006). Collaborative Planning, Second Edition: Shaping Places in Fragmented Societies. Palgrave Macmillan.

### Statsvetenskap:

Från statsvetenskapligt håll framhålls behovet av att fördjupa demokratin med deliberativ problemlösning och beslutsmakt kopplat till samtal. Detta ska öka rättvisa, effektivitet (i bemärkelsen måluppfyllelse) och legitimitet hos det politiska systemet.

- Fung, A. (2006). Varieties of Participation in Complex Governance. Public Administration Review, 66, 66–75.
- Fung, A., & Abers, R. (2003). Deepening Democracy: Institutional Innovations in Empowered Participatory Governance. Verso.

### Negativa böcker:

Andra är dock kritiska till medborgardialogen och ser den ibland som ett försök att undergräva den representativa demokratin, som skendemokratiskt deltagande när beslut redan är fattade, som ett sätt att skjuta över ansvaret från politiken till den individuella medborgaren eller i värsta fall som manipulation, övertalning och framtvingad konsensus.

- Cooke, B., & Kothari, U. (2001). Participation: the New Tyranny?. Zed Books.
- Miessen, M. (2011). The Nightmare of Participation. Sternberg Press.

Andra kritiker är Lefevbre, Mouffe och Magnus Dahlstedt

- Dahlstedt, M. (2006). Viljan att aktivera. Utbildning & Demokrati, 15(3), 83–106.

Nazem var med i forskningsprojektet [mellanplats](http://www.mellanplats.se/) som studerade medborgardialoger i Göteborg. Medborgardialogerna höll sig ofta på de låga nivåerna av deltagande: information (stad -> medborgare) och konsultation (medborgare -> stad). Syftet med dialogerna varierade från fall till fall. Det fanns en stark effektivitetstanke som tänkte relationen mellan stad och invånare som den mellan företag och kund, och syftade till att skapa nöjda medborgare. Det fann också en betoning på förståelse och dialogen som konflikthantering vid nedskärningar i offentligheten.

Slutligen nämndes att det saknas ett juridiskt ramverk för medborgardialogerna och vilken betydelse de kan ha i relation till den representativa demokratin. Vilken beslutsmakt kan de ha? Detta gör att dialogförsöken blir trevante och mest stannar på nivån av information och konsultation.

# Carina Listerborn

Kommer medborgardialogen att vara ett tillfälligt test eller kommer den bli permanent och få reellt inflytande i den framtida svenska demokratin? Vem är egentligen allmänheten som den riktar sig till? Var finns egentligen makten över stadens utveckling? Vem ska medborgaren föra dialog med för att få inflytande över stadens utforming?

Plan- och bostadslagen 1987 lagstadgar medborgarinflytande i planprocessen.

Vilken kunskap tas till vara i processerna? Vilka frågor är synliga och osynliga? Hur behandlas kunskap respektive erfarenhet? Carina menar att en uppdelning mellan det privata och det offentliga spelar roll där det privata (och ofta kvinnliga) inte ges lika stort utrymme. 

Kan planeringen ta andra former än information? Till exempel jobba med berättande. Leonie Sandercock har använt sig av berättande och även film i dialogprocesser.

Planeringen är dock i det mesta marknadsorienterad och handlar om fastighetsutveckling mer än medborgarnas väl. Typiskt nog saknas ofta fastighetsägare och byggherrar vid dialogprocesserna. Deras behov utmanas inte utan ses bara som en variabel att ta hänsyn till och att den ligger utanför det politiska. Å ena sida  dialog med tjänstepersoner och investerare, å andra sidan mellan tjänstepersoner och medborgare. Aldrig medborgare och investerare. Pågår två parallella planeringsprocesser.

- Fainstein, S. S. (2001). The City Builders: Property Development in New York and London, 1980-2000. University Press of Kansas.

# Clarissa Kugelberg

Svårt att föra in (platt) medborgardialog i den (hierarkiska) representativa demokratiska beslutsstrukturen. Medborgardialog måste förstås i den lokala politiska kontexten, inte bara titta på dialogprocesserna i sig. Utmaning en för medborgardialogen är att inte utmana representativa demokratin där besluten i slutändan ligger, men ändå ge förtroende till dialog och visa att den inte bara är ett luftslott. 

Medborgardialog skulle ge bättre beslut, bättre förankrad planering, demokratiskt inflytande, legitimitet -- ett "hurra"-ord. Man kan fråga sig varför medborgardialogen kommer just idag. Delvis ett svar på den representativa demokratins kris, men också en föreställning om demokrati som aktivt deltagande, individualiserat. Hur mycket spelar vanan att delta och kommunicera direkt från internet med i bilden?

Botkyrka har en av de mest ambitiösa dialogstrukturerna i sverige -- "en groende möjlighetsstruktur för medborgarinflytande". Dialogforum för politiker, områdesgrupper för tjänstepersoner. 

Blandade erfarenheter från Botkyrka. Många frågor går bortom kommunens ansvar och kunde därför inte lösas. Effekten har främst varit att påverka erfarenheten av och kompetens i att vara samhällsmedborgare. Förståelse för processen och vem som kan och inte kan påverka. Detta användes av kampanjen "Alby är inte till salu" där dialogprocessen helt kördes över av andra instanser men där aktivisterna hade god kännedom om hur kommunen fungerade och kunde därför påverka på rätt instans. Kampanjen saboterades dock av kommunen på flera sätt och namninsamlingarna underkändes slutligen. Kommunen var dock redan från början övertygad om att utförsäljningen av allmännyttan var "det enda alternativet" och medborgardialogerna hade bara handlat om att övertyga allmänheten om att det inte fanns ett annat alternativ.

Medborgardialog måste förstås i en vidare beslutsfattningsprocess. Dialoger med bostadsbolag, företag, myndigheter, andra intressen. Medborgardialogen fyller olika roller beroende på vilken fråga det gäller och vilka styrkeförhållanden som finns inom den. 

# Lisa Bomble 

Rather network. Dubbeltydig titel, både ganska nätverk och hellre nätverk. Handlar om medborgardialog i Gråbo -- "Lerums baksida". Valdes ut som plats för att testa lösningar för hållbar utveckling när Lerum ska bli hållbaraste staden (i världen?). Ett medborgarnätverk bildades som tog egna initiativ och etablerade kontakter med tjänstepersoner, politiker och olika delar av civilsamhället. 

Frågan som uppkom var "vem är Kommunen"? Kommunens interna uppdelningar har inget att göra med hur sakfrågor hänger ihop i vardagen. Dessa spänner över olika ansvarsfördelningar inom kommunen och nätverket var tvungna att skaffa sig kompetensen för att hitta rätt personer. Medborgardialoger som iscensätts av kommunen behandlar ofta enskilda frågor som är uppdelade enligt kommunens logik och följer inte medborgarnas behov. Gjorde att tjänstepersoner initierade dialoger men medborgarna ville inte hålla sig inom det smala området utan började ställa krav som låg utanför de personernas ansvarsområde.

Nätverket började istället ta egna initiativ och bjuda in tjänstepersoner och politiker. Frågor började röra sig genom nätverk, både mellan nyckelpersoner inom kommunen och inom olika föreningar eller nyckelpersoner i civilsamhället. De rör sig inte "upp" och "ner" i hierarkier in och ut ur staden.

# Per Bergström Jonsson

Medborgardialog kring trängselskatt i Backa. Misslyckad implementation, väldigt många emot i ett område med redan litet förtroende för politiken. Vägvalet har sin starkaste bas i backa. Konfliktnivån hög, till och med skett sprängattentat mot betalstationer. Folk undrar varför Backa har så många fler stationer när de rika områdena inte har det. Kommunen hade inte förstått hur trängselskatten påverkade vardagen, till exempel hur ofta föräldrar hade råd att skjutsa barn till träningar.

Dialogen fick bara tre månader på sig och var väldigt intensiv. Man gjorde tydligt att dialogen var en del av utredningsunderlaget, inte beslutsfattandet och höll isär de processerna. Beslutsfattandet tillhör den representativa demokratin. Dialogen är vittnesmål som ligger till grund för beslut. Dialog hölls tills man nådde empirisk mättnad. Konflikter bra för att får fram riktiga argument.

# Hans Abrahamson

Medborgardialog är dels en tendens att se på medborgare som kunder, kommer från new public management, motsvarande företagens marknadsundersökningar och fokusgrupper. Individens behovsupplevelse istället för samhällets totala behovstillfredsställelse. Samtidigt viktigt för politiska systemets legitimitet idag. 

Vi får en representativ demokrati med deliberativa inslag. Medborgardialogen kan också vara en disciplinerande dialog i Foucault bemärkelse att vi tvingas att delta och "bekänna". Medborgarna får medansvar för obekväma beslut eftersom de varit med i planeringen av dem. Vi går från att vara politiska objekt till att vara politiska subjekt. Det finns väldigt lite forskning om dialogens faktiska inflytande, mer om olika metoder och processer.

Dialogens hinder. Är ett hot mot dem representativa demokratin om politiska beslut påverkas av dåligt konstruerade dialoger där de mestadels resursstarka kommer till tals. Medborgardialog ses ibland som en demokratisk quickfix istället för att adressera bakomliggande problem. Om inte medborgardialogerna har förtroende och medborgare känner att de inte kan påverka är de inte intresserade. Dialogsamtalets kunskaper sprids inte heller till andra delar av förvaltningen.

Ett nytt samhällskontrakt? Dialog och medskapande måste bli en arbetskultur och ett förhållningssätt -- inte bara en isolerad riktad insats.